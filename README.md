# LifeOfLeaf

Patates yetiştiren çiftçiler, patates bitkisinde olabilecek çeşitli hastalıklardan dolayı her yıl çok sayıda ekonomik kayıpla karşı karşıya kalmaktadır. Bu projede yaygın görülen ve en ciddi hastalık kategorisinde yer alan iki hastalıktan “Erken Yanıklık- Alternaria ” ve “Geç Yanıklık- Phytohopthora” ele alınmıştır.

Alternaria Solani, dünyanın her tarafına yayılmış olup, bazı bölgelerde patates için en önemli hastalık niteliği taşımaktadır. Bununla birlikte, patates her yıl erken yanıklıktan ciddi şekilde etkilenir ve yumru verimi üzerinde önemli bir etki ile erken yaprak dökülmesine ve yıllık %50'ye varan patates kalitesi kaybına neden olur. 
Phytohopthora infestans, Kuzey Avrupa’nın serin nemli bölgelerinde hastalık her zaman çıkar ve %8-10 arasında verim kaybına neden olur. İngiltere’de yağışlı havalarda %16, kurak yıllarda %2 oranında bulunmuştur. Epidemi oluşan yıllarda %70 ‘e varan ürün kaybına neden olur. 
Ülkemizde hastalık daha çok Karadeniz de yaygındır. Bolu, Ordu, Trabzon, Gümüşhane, Rize ve Çorum illerinde hastalık her yıl görülebilir. Patates tarımının yapıldığı Doğu ve İç Anadolu Bölgesindeki illerin bahar ve yaz aylarında yağış alan kesimlerinde hastalığın yüksek olma ihtimali çoktur.

Amaç yapay zeka kullanarak patates bitkisinin hastalıklı olup olmadığı, hastalıklıysa bu iki tip hastalıktan hangisine ait olduğunu tespit etmeye çalışarak patates çiftçisine destek olmaktır. 
